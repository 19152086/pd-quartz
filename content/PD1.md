---
title: 1. Big Five Persoonlijkheidstest
draft: false
tags:
  - persoonlijkheid
  - zelfherkenning
---
# Over de test
De [Big Five-persoonlijkheidstest](https://nl.wikipedia.org/wiki/Big_five_(persoonlijkheidstrekken)) is een beknopte methode voor het meten van karaktertrekken, in 1981 ontworpen door Lewis Goldberg. Dit wordt gedaan aan de hand van vijf factoren, die ieder weer zes toegekende facetten kennen.
Bij het afnemen van de test geven de scores bij verschillende factoren een brede, algemene beschrijving van een persoon. De scores bij de facetten geven en gedetailleerdere beschrijving van specifieke persoonlijkheidskenmerken.
Ik heb de test afgelegd op [123test](https://www.123test.com/nl/persoonlijkheidstest/) en een korte reflectie op de uitslag geschreven.

# Samenvatting van de resultaten
Hierbij een screenshot van mijn uitslagen op de website:
![alt text](https://i.imgur.com/J5HKqni.png)



# Reflectie
## Herkenning in de uitslag
### Openheid voor ervaringen: 66%
Bij de openheid voor ervaringen denk ik mijzelf best goed te herkennen, ik zou van nature verder aan de hoge kant scoren maar ik neem wel bewust de moeite om na een experimentele periode het ook weer praktisch te bekijken.
### Gewetensvolheid: 37%
Ik denk dat deze score een beetje laag is vergeleken met hoe ik dit zelf ervaar, dat komt denk ik omdat het in de vragen niet alleen ging over hoe je hier voor jezelf mee omgaat maar ook wat je van anderen om je heen verwacht. Zelf vind ik het juist heel fijn om gestructureerd te werken, maar ik hecht ook welwaarde aan het flexibel houden van de manier waarop een doel bereikt wordt, dus zou bij mijzelf een iets hogere score verwachten.
### Extraversie: 11%
Ik denk dat dit redelijk accuraat is, ik probeer zeker wel bijvoorbeeld assertief en vriendelijk te zijn maar ik merk ook dat ik maar een beperkte hoeveelheid extraverte energie heb op een dag die eigenlijk al snel op is.
### Meegaandheid: 19%
Ik vind dit ook weer een vrij lage score met hoe ik het zelf ervaar, maar ik vind het zeker fijn om over het algemeen de omgang met elkaar heel zakelijk te houden.
### Natuurlijke reacties: 21%
Hier herken ik mijzelf goed in, soms kan ik over bepaalde zaken piekeren maar dit heb ik steeds beter leren herkennen in mijzelf en over het algemeen maak ik mij weinig zorgen.

## Twee dimensies en persoonlijke voorbeelden
Openheid voor ervaringen: dit is mijn hoogste score en ik merk zelf ook tijdens de semesters ID die ik gedaan heb dat ik het aan het begin van het project erg leuk vind om out-of-the-box naar oplossingen te zoeken. Soms beland dit dan bij een te vergezocht concept maar ik heb gaandeweg ook wel geleerd om dit te beperken en de essentie van het idee terug te brengen naar iets wat realistischer is om te behalen.

Extraversie: we hadden aan het begin van dit semester dagen waarop we veel mensen van de doelgroep aan het interviewen waren. Dit vond ik wel leuk maar gedurende de dag merkte ik dat mijn interesse steeds minder werd omdat ik er gewoon de energie niet voor had.

## Een dimensie waarin ik me zou willen verbeteren
Ik zou me in mijn Gewetensvolheid nog wel verder willen ontwikkelen, het lijkt me vooral fijn om met meer ervaring in de dagelijkse werkzaamheden ook steeds efficiÃ«nter te werk kunnen gaan. 
